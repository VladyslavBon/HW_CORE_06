Завдання:

У цій домашній роботі ми продовжимо розвивати нашого віртуального асистента з CLI інтерфейсом.

Наш асистент вже вміє взаємодіяти з користувачем за допомогою командного рядка, отримуючи команди та аргументи та виконуючи потрібні дії. У цьому завданні треба буде попрацювати над внутрішньою логікою асистента, над тим, як зберігаються дані, які саме дані і що з ними можна зробити.

Застосуємо для цих цілей об'єктно-орієнтоване програмування. Спершу виділимо декілька сутностей (моделей) з якими працюватимемо.

У користувача буде адресна книга або книга контактів. Ця книга контактів містить записи. Кожен запис містить деякий набір полів.

Таким чином ми описали сутності (класи), які необхідно реалізувати. Далі розглянемо вимоги до цих класів та встановимо їх взаємозв'язок, правила, за якими вони будуть взаємодіяти.

Користувач взаємодіє з книгой контактів, додаючи, видаляючи та редагуючи записи. Також користувач повинен мати можливість шукати в книзі контактів записи за одному або декількома критеріями (полям).

Про поля також можна сказати, що вони можуть бути обов'язковими (ім'я) та необов'язковими (наприклад телефон або email). Також записи можуть містити декілька полів одного типу (наприклад декілька телефонів). Користувач повинен мати можливість додавати/видаляти/редагувати поля у будь-якому записі.

Технічне завдання
Розробіть систему класів для управління адресною книгою.

Сутності:

Field: Базовий клас для полів запису. Буде батьківським для всіх полів, у ньому реалізується логіка загальна для всіх полів
Name: Клас для зберігання імені контакту. Обов'язкове поле.
Phone: Клас для зберігання номера телефону. Має валідацію формату (10 цифр). Необов'язкове поле з телефоном та таких один запис Record може містити декілька.
Record: Клас для зберігання інформації про контакт, включаючи ім'я та список телефонів. Відповідає за логіку додавання/видалення/редагування необов'язкових полів та зберігання обов'язкового поля Name
AddressBook: Клас для зберігання та управління записами. Успадковується від UserDict, та містить логіку пошуку за записами до цього класу
Функціональність:

AddressBook:
Додавання записів.
Пошук записів за іменем.
Видалення записів за іменем.
Record:
Додавання телефонів.
Видалення телефонів.
Редагування телефонів.
Пошук телефону.
Критерії приймання
Клас AddressBook:
Реалізовано метод add_record, який додає запис до self.data.
Реалізовано метод find, який знаходить запис за ім'ям.
Реалізовано метод delete, який видаляє запис за ім'ям.
Записи Record у AddressBook зберігаються як значення у словнику. В якості ключів використовується значення Record.name.value.
Клас Record:
Реалізовано зберігання об'єкта Name в окремому атрибуті.
Реалізовано зберігання списку об'єктів Phone в окремому атрибуті.
Реалізовано методи для додавання - add_phone/видалення - remove_phone/редагування - edit_phone/пошуку об'єктів Phone - find_phone.
Клас Phone:
Реалізовано валідацію номера телефону (має бути 10 цифр).
Реалізовано всі класи із завдання
